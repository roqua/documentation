---
title: Handmatige metingen
sort: 100
---

# Handmatig klaarzetten

<Screenshot src="/screenshots/epd/measure-measurement.png" />

Binnen een meting zitten vragenlijsten die voor verschillende types respondenten geschikt zijn. In de screenshot hierboven zie je bijvoorbeeld dat er vragenlijsten zijn voor de behandelaar of andere medewerker van je organisatie, en vragenlijsten zijn voor de mantelzorger van de cliënt.

Daaronder staat een tabel met de vragenlijsten.

### Medewerkervragenlijsten

<Screenshot src="/screenshots/epd/measure-professional-controls.png" />

Helemaal aan het einde staan de opties om verder te gaan. Voor medewerkers is er alleen de keuze voor "Invullen". Binnen RoQua worden medewerkerlijsten direct in beantwoord en ingevuld.

<Screenshot src="/screenshots/epd/measure-professional.png" />

Voordat je aan het invullen van de vragenlijsten begint kun je eventueel nog aangeven dat de antwoorden die je gaat geven niet van nu zijn, maar van een eerdere datum, en dat je ze nu retroactief aan het invoeren bent.

### Cliënt en andere respondenten

<Screenshot src="/screenshots/epd/measure-respondent-controls.png" />

Voor alle andere typen respondenten is de meest gebruikelijke route dat je de vragenlijsten klaar voor afname, en krijgt de respondent daarna een link waarmee ze ingevuld kunnen worden. Hiervoor kies je de knop "Klaarzetten..."

Daarnaast is het ook mogelijk dat je een cliënt tegenover je hebt, en samen in een interview door een vragenlijst heen gaat. Dit zit onder de knop "Direct Invullen".

Ook kan het zijn dat een vragenlijst op papier is ingevuld, en dat deze nu ingevoerd moet worden in RoQua zodat de uitkomsten berekend worden en alle geschiedenis bij elkaar blijft. Ook dit zit onder de knop "Direct Invullen".

Tenslotte kan het zijn dat jouw organisatie ook wil bijhouden wanneer cliënten vragenlijsten niet willen invullen. Dat valt onder de knop "Non-respons".

## Overige informatie

* In de kolom "recent antwoord" staat aangegeven wanneer die vragenlijst voor het laatst ingevuld is. Dit kan handig zijn om te beoordelen of het nodig is deze lijst opnieuw te laten invullen, of dat de vorige meting nog wel van toepassing geacht kan worden.
* Je beheerder kan bij een meting instellen welke vragenlijsten vooraf al aangevinkt zijn. Een vragenlijst met een recente invulling wordt nooit vooraf aangevinkt.
