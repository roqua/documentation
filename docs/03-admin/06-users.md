# Gebruikers

Met behulp van deze interface kun je de RoQua gebruikersaccounts beheren. Deze accounts worden automatisch aangemaakt op het moment dat een medewerker RoQua voor het eerst opstart. Klik op een van de "Bewerk" knoppen of typ een gebruikersnaam in het tekstveld en klik op "Zoeken" om een gebruikersaccount aan te passen.

<screenshot src="/screenshots/gebruikers.png" />

Je kunt nu de persoonlijke gegevens bijwerken, een nieuw wachtwoord instellen of de rechten van een account beheren. De rol "Behandelaar" is een rol die elke medewerker standaard toegekend krijgt. Door de rol "Coördinator" te selecteren, geef je een gebruiker toegang tot coördinatorfunctionaliteit in de RoQua EPD-interface (zie de subsectie "Coördinatorfunctionaliteit" hieronder). Kies je de rol "Manager", dan geef je een gebruiker toegang tot de RoQua admin-interface. Je kunt bepalen welke tabs een gebruiker te zien krijgt door deze onder "Rechten" aan te vinken.

Het bovenste recht 'Gebruikersrechten toekennen + alle andere rechten' is een bijzonder recht dat alleen door RoQua support kan worden uitgedeeld. Het intrekken (uitvinken) van dit recht kan echter door elke gebruiker worden gedaan die gebruikersrechten mag toekennen. Dit maakt het mogelijk om (bijvoorbeeld vertrekkende) werknemers dit recht te ontnemen. Dit recht geeft een gebruiker naast alle andere bestaande rechten ook alle toekomstige rechten die ooit nog aan RoQua worden toegevoegd.

<screenshot src="/screenshots/gebruikers2.png" />

## Coördinatorfunctionaliteit in de RoQua EPD Interface

Medewerkers die via de RoQua admininterface de "Coördinator" rol gekregen hebben krijgen in de RoQua EPD-interface toegang tot extra functionaliteit. Zo kunnen deze medewerkers ingevulde vragenlijsten verwijderen door op het rode icoontje met het prullenbakje te klikken rechtsboven in het scherm. Ze kunnen eerder door de patiënt ingevulde vragenlijsten ook bijwerken door op de knop "Antwoorden Aanpassen" te klikken. Dit kan handig zijn wanneer een patiënt aangeeft de lijst verkeerd te hebben ingevuld.

<screenshot src="/screenshots/dossier_answers_edit2.png" />

