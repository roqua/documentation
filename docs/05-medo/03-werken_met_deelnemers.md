# Werken met deelnemers

## Deelnemerslijst

Op deze pagina bevindt zich een tabel met de deelnemers van het project. Door
op de tabelkoppen te klikken kan de tabel gesorteerd worden. Daarnaast is het
mogelijk om door de tabel te zoeken, waarbij door data van meerdere kolommen
gezocht kan worden. Als u verzamelaar of coördinator bent kunt u de voornaam,
achternaam en het e-mailadres van deelnemers bekijken.

<Screenshot src='/screenshots/medo/nl/deelnemerslijst.png' />

### Privacy

Door de optie *Persoonsgegevens tonen* uit te vinken kunnen deze gegevens ook verborgen
worden. Klik op een rij om meer informatie over de deelnemer te bekijken, en naar RoQua te gaan.

### Statistieken

Rechts in de tabel zijn drie statistieken opgenomen:

* **Gemiste Metingen** geeft aan hoeveel metingen er gemist zijn
* **Ingevulde Metingen** geeft aan hoeveel er ingevuld zijn
* **Totaal Metingen** geeft aan hoeveel metingen er in totaal klaargezet zijn

### Import en Export

Ook is het voor verzamelaars en coördinatoren mogelijk om de deelnemerslijst te
exporteren en nieuwe deelnemers te importeren. Als u op de **Lijst importeren**
knop drukt krijgt u een pagina te zien met toelichting over het aan te leveren
csv-bestand. Door op **Lijst exporteren** te drukken krijgt u een csv-bestand
met daarin alle gegevens van de deelnemers, dat in o.a. Excel te openen is.

:::warning
  Het is van belang dat u het csv-bestand van de export niet in hetzelfde
  project probeert te importeren. Daardoor zal ongewenste dubbele data ontstaan.
:::

## Deelnemer weergeven

Door te klikken op een van de deelnemers in het deelnemerslijst, komt u op de
pagina met de Uitgebreide informatie over de deelnemer. Deze informatie is
opgesplitst in geanonimiseerde gegevens en persoonsgegevens. Alleen
verzamelaars en coördinatoren kunnen de persoonsgegevens bekijken. De anonieme
gegevens kunnen wel door onderzoekers bekeken worden.

<Screenshot src='/screenshots/medo/nl/deelnemersdetail.png' />

## Vragenlijsten, protocollen en uitnodigingen beheren

Vragenlijsten en protocollen klaarzetten of uitnodigingen versturen doet u via
[RoQua](../../rom_manual/epd/). RoQua wordt ingeladen via de pagina 'Deelnemer weergeven'.
Druk op **Open in RoQua** om dashboard voor deze deelnemer te openen.

## Deelnemer toevoegen

Klik op **+ Deelnemer toevoegen** wanneer u een nieuwe deelnemer aan het project
wilt toevoegen. Er verschijnt een formulier waarmee de gegevens van de deelnemer
opgeslagen kunnen worden. Druk op **Opslaan** om de gegevens op te slaan; druk
op **Annuleren** om terug te gaan naar het Deelnemerslijst.

### Persoonsgegevens

Persoonsgegevens gedeelte van het formulier bestaat uit de persoonlijke informatie
van de deelnemer. Afhankelijk van de [projectinstellingen](../werken_met_projecten/#projectinstellingen)
zijn sommige velden verplicht.

### Metadata

Metadata is bedoeld om informatie over de deelnemer op te slaan die niet in een
van de standaardvelden met persoonsgegevens past. Metadata veld bestaat uit de
**naam** en de **waarde** van het veld. Naam wordt gebruikt om de naam van het
veld te definieren. Waarde wordt gebruikt om de waarde van het veld op te slaan.

:::info
  De naam van het veld mag alleen kleine letters of een underscore bevatten.
:::

<Screenshot src='/screenshots/medo/nl/nieuwe-deelnemer.png' />
