# Werken met medewerkers

## Medewerkers

Op deze pagina bevindt zich een tabel met de medewerkers. Coördinatoren kunnen 
de medewerkers die bij een project horen beheren. 

Als u op **Medewerker uitnodigen** klikt krijgt u een formulier waarop u het
e-mailadres en de gewenste rol van de medewerker moet invullen. Als de
medewerker al eerder bij Medoq geregisteerd is zal deze medewerker direct aan
het project worden toegevoegd. Als dit de eerste keer is dat de medewerker Medoq
gebruikt zal de medewerker een e-mail krijgen met instructies om een nieuw account 
aan te maken. In de tussentijd zal een leeg account worden toegevoegd aan het project.

Een medewerker moet één van drie rollen toegewezen krijgen. *Verzamelaars* kunnen 
proefpersonen beheren en bij RoQua inloggen om de voortgang van een proefpersoon te 
controleren. *Onderzoekers* kunnen anonieme gegevens van een proefpersoon en de 
projectspecifieke gegevens bekijken. Ook kunnen ze bij RoQua inloggen om de resultaten 
van een onderzoek op te halen. *Coördinatoren* kunnen alles wat verzamelaars kunnen. 
Daarnaast zijn ze bevoegd om een project te beheren.

U kunt alleen medewerkers toevoegen met een e-mailadres met een domeinnaam 
die is toegevoegd aan de lijst met *veilige domeinnamen*. Deze lijst kan door de
beheerder van het project worden aangepast op de projectinstellingen pagina.

Door op een bestaande medewerker te klikken kunt u de instellingen van de medewerker 
aanpassen. Hier kunt u de *rol* van de medewerker *aanpassen*, de *toegang* van een 
medewerker tot het project *intrekken* en de *twee-staps-verificatie* resetten.

<screenshot src='/screenshots/medo/nl/medewerkerslijst.png' />
