---
title: Werken met deelnemers
sort: 300
---

* TOC
{:toc}

## Deelnemerslijst

Op deze pagina bevindt zich een tabel met de deelnemers van het project. Door
op de tabelkoppen te klikken kan de tabel gesorteerd worden. Daarnaast is het
mogelijk om door de tabel te zoeken, waarbij door data van meerdere kolommen
gezocht kan worden. Verzamelaars en coördinatoren kunnen de voornaam,
achternaam en het e-mailadres van deelnemers bekijken.

<img src='/assets/images/screenshots/medo/deelnemerslijst.png' />

### Privacy

Door de optie *Persoonsgegevens tonen* uit te vinken kunnen deze gegevens ook verborgen
worden. Door op een rij te klikken gaat u naar de detailpagina van die deelnemer.

### Statistieken

Rechts in de tabel zijn drie statistieken opgenomen:

* **Gemiste metingen** geeft aan hoeveel metingen er gemist zijn.
* **Ingevulde metingen** geeft aan hoeveel er ingevuld zijn.
* **Totaal metingen** geeft aan hoeveel metingen er in totaal klaargezet zijn.

### Import en Export

Ook is het voor verzamelaars en coördinatoren mogelijk om de deelnemerslijst te
exporteren en nieuwe deelnemers te importeren. Als u op de **Lijst importeren**
knop drukt krijgt u een pagina te zien met toelichting over het aan te leveren
csv-bestand. Door op de **Lijst exporteren** knop te drukken krijgt u een
csv-bestand met daarin alle gegevens van de deelnemers in hetzelfde formaat als
het csv-bestand voor importeren.

<div class="alert alert-error">
  <strong>Let op!</strong>
  Het is van belang dat u het csv-bestand van de export niet in hetzelfde
  project probeert te importeren. Daardoor zal ongewenste dubbele data ontstaan.
</div>

## Detailpagina

De detailpagina is opgesplitst in anonieme gegevens en persoonsgegevens.
Gebruik de tabbladen om tussen deze gegevens te wisselen.
Alleen verzamelaars en coördinatoren kunnen de persoonsgegevens bekijken. De
anonieme gegevens kunnen wel door onderzoekers bekeken worden.

Gebruik de knop **Open in RoQua** om het RoQua
dashboard voor deze deelnemer te openen.

<img src='/assets/images/screenshots/medo/deelnemersdetail.png' />
