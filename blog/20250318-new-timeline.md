---
date: 2025-03-18
---

# Vernieuwde startpagina

Volgende week dinsdag (25 maart 2025) rollen we een visuele facelift uit van onze startpagina voor medewerkers. Hoewel de nieuwe startpagina functioneel weinig verschilt ten opzichte van de huidige pagina, willen we de ROM/RoQua-coördinatoren hier wel vooraf van op de hoogte brengen. Deze update staat inmiddels op de acceptatieomgeving.

<img  src="/blog-img/new-timeline.png" alt="Een screenshot van de nieuwe timeline" />

Visueel wordt de startpagina hiermee in lijn gebracht met onze andere geüpdatete pagina's. Deze stijl gebruiken we bijvoorbeeld al bij het beheren van de respondenten, bij het maken van uitnodigingen en op de “Nieuwe meting”-pagina.
Op functioneel gebied zijn er enkele aanpassingen:

<ol>
  <li>
    De navigatiebalk links naast de tijdlijn is komen te vervallen. In plaats daarvan staan bij elke ingevulde vragenlijst knoppen om de invulling te openen en de uitkomsten te bekijken. Een nieuwe (eenmalige of herhaalde) meting kan worden aangemaakt via de knop “+ Nieuwe meting” rechtsboven. Alle opties staan ook onder de knop “Menu” rechtsboven.
  </li>
  <li>
    Het veranderen van de volgorde en het annuleren van klaarstaande vragenlijsten is verplaatst naar een nieuwe pagina speciaal voor deze functies. Je vindt deze onder de “Aanpassen” knop in het segment “Aankomende vragenlijsten”. Deze eigen pagina geeft ons ademruimte om de gebruikerservaring te verbeteren; zo kun je nu zien wanneer een lijst is klaargezet en door wie, zodat je beter kunt bepalen of het een oude lijst is die inmiddels weg kan.
    <img src="/blog-img/new-timeline-pending-responses.png" alt="Screenshot van de pagina waar je klaarstaande vragenlijsten kunt beheren" />
  </li>
  <li>
    Het beheren van inlogcodes van respondenten is verplaatst naar de algemene respondent-beheerpagina. Je kunt deze vinden onder het potloodje linksboven, en door daarna naar “Beheer login” bij de betreffende respondent te gaan. We werken aan extra login-opties waardoor een eigen pagina het meest logisch is.
    <img src="/blog-img/new-timeline-manage-tokens.png" alt="Screenshot van de pagina waar je inlogcodes kunt beheren" />
  </li>
</ol>

Dit is een grote en heel zichtbare stap in onze ontwikkeling naar een nieuwe stijl. Het doel hiervan is om RoQua gebruiksvriendelijker te maken. Er zullen dus meer pagina’s gaan volgen. Feedback is welkom op <a href="mailto:support@roqua.nl">support@roqua.nl</a>. Mocht je functies missen of suggesties hebben, laat het ons dan vooral weten.
